P. VERGILI MARONis
A E N E Ι D O S

LIBER NONUS.

TQUE ea divorsa penitus dum parte geruntur,

Irim de caelo misit Saturnia Iuno
Audacem ad Turnum. Luco tum forte parentis
Pilumni Turnus sacrata valle sedebat.
Ad quem sic roseo Thaumantias ore locuta est : 5
Turne, quod optanti divom promittere nemo
Audemt, volvenda dies en attulit ultro.
Aeneas 1u=be et sociis et cla-sse relicta
Sceptra Palatini sedemque petit Euandri.
Nec satis : extremas Corythi penetravit ad urbes 10
Lydorumque manum collectos armat agrestis.
Quid dubitas? nunc tempus equos, nunc poscere currus.
Rumpe moras omnis et turbata arripe castra.
Dixit, et in caelum paribus se sustulit alis
Ingentemque fug'a secuit sub nubibus arcum. 15
Adgnovit iuvenis duplicisque ad sidera palmas
Sustulit, ac tali fugientem est voce secutus :
Iri, decus caeli, quis te mihi nubibus actam
Detulit in terras? unde haec tam clara repente
Tempestas? medium video discedere caelum 20

Aen. IX.

[Ο

