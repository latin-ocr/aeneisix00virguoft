4 VERGIL.

Neu cursu quassatae ullo neu turbine venti
Vincantur 3 prosit nostris in montibus ortas.
Filius huic contra, torquet qui sidera mundi:

O genetrix, quo fata vocas? aut quid petis istis?
Mortaline manu factae inmortale carinae

Fas habeant‘.Z certusque incerta pericula lustret
Aeneas? cui tanta deo permissa potestas?
Immo ubi defunctae finem portusque tenebunt
Ausonios olim, quaecumque evaserit undis
Dardaniumque ducem Laurentia vexerit arva,
Mortalem eripiam formam, magnique iubebo
Aequoris esse deas, qualis Nereia Doto

Et Galatea secant spumantem pectore pontum.
Dixerat, idque ratum Stygii per fiumina fratris,
Per pice torrentis atraque voragine ripas
Annuit, et totum nutu tremefecit Olympum.

Ergo aderat promissa dies et tempora Parcae
Debita complerant, cum Turni iniuria Matrem
Admonuit ratibus sacris depellere taedas.

Hic primum nova lux oculis offulsit et ingens
Visus ab Aurora caelum transcurrere nimbus
Idaeique chori 3 tum vox horrenda per auras
Excidit et Troum Rutulorumque agmina complet :
Ne trepidate meas, Teucri, defendere navis,

Neve armate manus : maria ante exurere Turno
Quam sacras dabitur pinus. Vos ite solutae,

Ite deae pelagi : Genetrix iubet. Et sua quaeque
Continuo puppes abrumpunt vincula ripis
Delphinumque modo demersis aequora rostris

Ima petunt. Hinc virgineae (mirabile monstrum)
[Quot prius aeratae steterant ad litora prorae,]
Reddunt se totidem facies pontoque feruntur.

Obstipuere animis Rutuli 3 conterritus ipse
Turbatis Messapus equis 3 cunctatur et amnis
Rauca sonans revocatque pedem Tiberinus ab alto.

95

100

105

110

¹15

120

125

