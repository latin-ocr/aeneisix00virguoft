12 VERGIL.

Iamque propinquabant castris mm²oque subibant,

Cum procul hos laevo flectentis limite cernunt,

Et galea Euryalum sublustri noctis in umbra

Prodidit inmemorem radiisque adversa refulsit.

Haud temere est visum. Conclamat ab agmine Volcens :
State, viri. Quae causa viae‘.l quive estis in armis? 376
Quove tenetis iter‘.z Nihil illi tendere contra,

Sed celerare fugam in silvas et fidere nocti.

Obiciunt equites sese ad divortia nota

Hinc atque hinc, omnemque abitum custode coronant. 380
Silva fuit late dumis atque ilice nigra

Horrida, quam densi complerant undique sentes 3

Rara per occultos lucebat semita calles.

Euryalum tenebrae ramorum onerosaque praeda

Impediunt fallitque timor regione viarum 3 38 5
Nisus abit. Iamque inprudens evaserat hostis

Atque locos, (qui post Albae de nomine dicti

Albani, tum rex stabula alta Latinus habebat,)

Ut stetit et frustra absentem respexit amicum :

Euryale infelix, qua te regione reliqui‘l 390
Quave sequar, rursus perplexum iter omne revolvens
Fallacis silvae? Simul et vestigia retro

Observata legit dumisque silentibus errat.

Audit equos, audit strepitus et signa sequentum.

Nec longum in medio tempus, cum clamor ad auris 395
Pervenit ac m'det Euryalum, quem iam manus omnis
Fraude loci et noctis, subito turbante tumultu,

Oppressum rapit et conantem plurima frustra.

Quid faciat? qua vi iuvenem, quibus audeat armis
Eripere? an sese medios moriturus in ensis 400
Inferat et pulchram properet per volnera mortem 2

Ocius adducto torquet hastile lacerto

Suspiciens altam Lunam, et sic voce precatur :

Tu, dea, tu praesens nostro succurre labori,

Astroruni decus et nemorum Latonia custos 405

