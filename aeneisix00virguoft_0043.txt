AENEID IX.

Et tunicae manicas et habent redimicula mitrae.
O vere Phrygiae <neque enim Phryges), ite per alta
Dindyma, ubi adsuetis biforem dat tibia cantum 3
Tympana vos buxusque vocat Berecyntia Matris
Idaeae z sinite arma viris et cedite ferro.

Talia iactantem dict-is ac dira canentem
Non tulit Ascanius, nervoque obversus equino
Intendit telum divorsaque bracchia ducens
Constitit, ante Iovem supplex per vota precatus :
Iuppiter omnipotens, audacibus adnue coeptis.
Ipse tibi ad tua templa feram sollemnia dona
Et statuam ante aras aurata fronte iuvencum
Gaudentem pariterque caput cum matre ferentem,
Iam cornu petat et pedibus qui spargat harenam.
Audiit et caeli Genitor de parte serena
Intonuit laevum, sonat una fatifer arcus :
Effugit horrendum stridens adducta sagitta
Perque caput Remuli venit et cava tempora ferro
Transigit. - I, verbis virtutem inlude superbis :

Bis capti Phryges haec Rutulis responsa remittunt :

Hoc tantum Ascanius. Teucri clamore secuntur
Laetitiaque fremimt animosque ad sidera tollunt.
Aetheria tum forte plaga crinitus Apollo
Desuper Ausonias acies urbemque videbat,

Nube sedens, atque his victorem adfatur Iulum :
Macte nova virtute, puer : sic itur ad astra,

Dis genite et geniture deos. Iure omnia bella
Gente sub Assaraci fato ventura resident,

Nec te Troia capit. Simul haec effatus ab alto
Aethere se misit, spirantis dimovet auras
Ascaniumque petit. Formam tum vertitur oris
Anticum in Buten (hic Dardanio Anchisae
Armiger ante fuit fidusque ad limina custos,
Tum comitem Ascanio pater addidit) z ibat Apollo
Omnia longaevo similis, vocemque coloremque

19

620

625

650

