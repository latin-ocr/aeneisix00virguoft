8 VERGIL.

Euryalus confestim alacres admittier orant z

Rem magnam, pretiumque morae fore. Primus Iulus
Accepit trepidos ac Nisum dicere iussit.

Tum sic Hyrtacides Îµ Audite o mentibus aequis,

Aeneadae, neve haec nostris spectentur ab annis, 235
Quae ferimus. Rutuli somno vinoque soluti

Conticuere 3 locum insidiis conspeximus ipsi,

Qui patet in bivio portae, quae proxuma ponto 3

Interrupti ignes, aterque ad sidera fumus

Erigitur z si fortuna permittitis uti 240
Quaesitum Aenean et moenia Pallantea,

Mox hic cum spoliis ingenti caede peracta

Adfore cernetis. Nec nos via fallet euntis :

Vidimus obscuris primam sub vallibus urbem

Venatu adsiduo, et totum cognovimus amnem. 245
Hic annis gravis atque animi maturus Aletes :

Di patrii, quorum semper sub numine Troia est,

Non tamen omnino Teucros delere paratis,

Cum talis animos iuvenum et tam certa tulistis

Pectora. Sic memorans humeros dextrasque tenebat 2 50
Amborum et voltum lacrimis atque ora rigabat.

Quae vobis, quae digna, viri, pro laudibus istis

Praemia posse rear solvi? Pulcherrima primum

Di moresque dabunt vestri 3 tum cetera reddet

Actutum pius Aeneas atque integer aevi 25 5
Ascanius, meriti tanti non inmemor unquam.

Immo ego vos, cui sola salus genitore reducto,

Excipit Ascanius, per magnos, Nise, Penatis

Assaracique Larem et canae penetralia Vestae

Obtestor 3 quaecumque mihi fortuna fidesque est, 260
In vestris pono gremiis 3 revocate parentem,

Reddite conspectum3 nihil illo triste recepto.

Bina dabo argento perfecta atque aspera signis

Pocula, devicta genitor quae cepit Arisba,

Et tripodas geminos, auri duo magna talenta, 265

